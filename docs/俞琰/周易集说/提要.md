臣等谨案周易集说四十卷宋俞琰撰琰字玉吾呉人读易三十馀年未尝倦辍其书集诸家之说用功阅二十八年凡四易稿始成同时汉东孟淳单父李克寛钱唐白珽西秦张瑛同郡颜尧焕干文传诸辈皆推而重之琰尝与孟淳讲坤之六二谓六二既中且正是以其徳直方惟从干阳之大不习坤阴之小故无不利又谓彖传刚柔上下言来不言往皆以两卦相并而取义其发诸儒所未发多类于此琰又有读易须知易图纂要易经考证易传考证六十四卦图古占法卦爻象占分类易图合璧连珠易外传诸书今皆不传然其自为后序称诸编皆旧所作将毁之而儿辈以为可惜又略加改窜而存于后则旧刻本附此数书今佚之也[乾隆四十六年](https://zh.m.wikisource.org/wiki/Category:1781%E5%B9%B4_(%E6%8F%90%E5%8F%8A)) "Category:1781年 (提及)")十月恭校上

　　总纂官〈臣〉纪昀〈臣〉陆锡熊〈臣〉孙士毅

　　总　校　官　〈臣〉　陆　费　墀
