正 易 心 法

麻衣道者

[羲黄易道，包括万象。须知落处，方有实用。](./第01章.md)

六画之说，非是曲意。阴阳运动，血气流行。

卦象示人，本无文字。使人消息，吉凶嘿会。

易道不传，乃有周孔。周孔孤行，易道复晦。

六十四卦，无穷妙义。尽在画中，合为自然。

消息卦画，无止于辞。辞外见意，方审易道。

天地万物，理有未明。观于卦脉，理则昭然。

经卦重卦，或离或合。纵横施设，理无不在。

乾坤错杂，乃生六子。六子则是，乾坤破体。

粤干与坤，即是阴阳。圆融和粹，平气之名。

至于六子，即是阴阳。偏陂反侧，不平之名。

健顺动入，陷丽止说。非特乾坤，六子训释。

坎兑二水，明须识被。坎润兑说，理自不同。

钻木凿井，人之坎离。天地坎离，识取自然。

八卦不正，天地雷风。一身一物，便具八卦。

卦有反对，最为关键。反体既深，对体尤妙。

六十四卦，皆有取象。其为名义，无不反对。

诸卦名义，须究端的。名义不正，易道悬绝。

一卦之中，凡具八卦。有正有伏，有互有参。

六十四卦，唯干与坤。本之自然，是名真体。

六子重卦，乾坤杂气。悉是假合，无有定实。

卦义款审，须求变复。不唯辞合，义实通明。

古今传易，舛讹为多。覆畜八体，最为害义。

画卦取象，本为特物。见于日用，无所不合。

中爻之义，足为造化。纳音切脚，其理则一。

反对正如，甲子乙丑。有本有余，气序自然。

每卦之体，六画便具。天地四方，是为六虚。

乾坤六子，其象与数。乾坤之位，皆包六子。

爻数三百，八十有四。以闰求之，其数吻合。

二十四爻，求之八卦。尽纯为垒，是为闰数。

一岁之数，三百六十。八卦八变，其数已尽。

数成于三，重之则六。其退亦六，是为乾坤。

凡物之数，有进有退。进以此数，退以此数。

凡具于形，便具五数。五数既足，十数乃成。

大衍七七，其一不用。凡得一数，理自不动。

策数六八，八卦定数。卦数占卦，之理自然。

五行之数，须究落处。应数倍数，亦明特时。

卦位生数，运以成数。生成之数，感应之道。

一变为七，七变为九。即是卦妄，宜究其实。

名易之义，非训变易。阴阳根本，有在于是。

易道弥满，九流可入。当知活法，要须自悟。

世俗学解，浸渍旧闻。失其本始，易道浅狭。
